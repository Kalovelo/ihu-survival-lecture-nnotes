# ICMP - Το πρωτόκολλο Ελέγχου Μηνυμάτων Διαδικτύου

Το Το πρωτόκολλο Ελέγχου Μηνυμάτων Διαδικτύου, ICMP χρησιμοποιείται από δρομολογητές και υπολογιστές για να ανταλλάσσουν μεταξύ τους πληροφορίες **επιπέδου δικτύου**. Η τυπική τους χρήση είναι η **αναφορά σφαλμάτων**.  
Συχνά θεωρείται τμήμα του IP, αλλά αρχιτεκτονικά **βρίσκεται ακριβώς πάνω από αυτό**, επειδή τα μηνύματα μεταφέρονται σε δεδομενόγραμμα IP, μπορούμε να πούμε ότι τα μηνύματα ICMP μεταφέρονται ως **ωφέλιμο φορτίο**.  
Τα μηνύματα περιέχουν
1. 1 πεδίο τύπου
2. 1 πεδίο κωδικού
3. κεφαλίδα
4. πρώτα 8 byte του δεδομενογράμματος IP που προκάλεσε την παραγωγή του μηνύματος.

## Πως λειτουργεί το Traceroute

Το traceroute επιτρπέπει σε κάποιο να ιχνυλατεί μια διαδρομή από έναν Η/Υ προς έναν άλλο οπουδήποτε στον κόσμο. Υλοποιείται με μηνύματα ICMP.  

Για να καθοριστούν τα ονόματα και οι διευθύνσεις των δρομολογητών ανάμεσα στην προέλευση - προορισμό, το traceroute στέλνει μια σειρά συνηθισμένων δεδομενογραμμάτων IP προς τον προορισμό. Κάθε ένα από αυτά, μεταφέρει ένα **τμήμα UDP με έναν ασυνήθιστο αριθμό θύρας UDP**. Το πρώτο από αυτά τα δεδομενογράμματα **έχει TTL 1, το δεύτερο 2, το τρίτο 3 κ.ο.κ.** Η προέλευση επίσης **εκκινεί χρονομετρητή** για κάθε ένα από τα δεδομενογράμματα. Όταν το n-οστό δεδομενόγραμμα φτάσει στον n-οστό δρομολογητή, αυτός παρατηρεί ότι το TTL του δεδομενογράμματος **έχει μόλις λήξει**. Στη συνέχεια απορρίπτει το δεδομενόγραμμα και απαντάει μέ ένα μήνυμα ICMP που **περιλαμβάνει το όνομα του δρομολογητή και τη διεύθυνση IP** του. Όταν ο αποστολέας λάβει το παραπάνω μήνυμα, **μέσω του χρονομετρητή γνωρίζει επίσης το χρόνο μετ'επιστροφής**. Εφόσον προσαυξάνεται κάθε φορά κατά 1 το TTL, όταν εν τέλει φτάσει στον προορισμό, θα σταματήσει και η διαδοχική αποστολή μηνυμάτων.

> Το traceroute στέλνει σύνολα των 3 πακέτων με το ίδιο TTL.