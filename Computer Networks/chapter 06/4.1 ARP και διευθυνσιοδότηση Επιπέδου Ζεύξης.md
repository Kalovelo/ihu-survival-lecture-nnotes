# ARP και διευθυνσιοδότηση Επιπέδου Ζεύξης

Οι διεπαφές δικτύου(ή αλλιώς προσαρμογείς) υπολογιστών & δρομολογητών έχουν **διευθύνσεις επιπέδου ζεύξης**. **Πολλαπλές διεπαφές = Πολλαπλές διευθύνσεις επιπέδου ζεύξεις, Πολλαπλές διευθύνσεις IP**.  

❗Οι **μεταγωγείς επιπέδου ζεύξης δεν έχουν** διευθύνσεις επιπέδου ζεύξης που να σχετίζονται με τις διεπαφές τους. Αυτό συμβαίνει γιατί δουλειά του μεταγωγέα επιπέδου ζεύξης είναι να μεταφέρει δεδομενογράμματα ΙΡ σε υπολογιστές και δρομολογητές. **Αυτό το κάνει διαφανώς**, δηλαδή **χωρίς να χρειάζεται** ο υπολογιστής/δρομολογητής **να διευθυνσιοδοτήσουν** ρητά το πλαίσιο προς τον παρεμβαλλόμενο μεταγωγέα.

Μια διεύθυνση επιπέδου ζεύξης λέγεται 
- διεύθυνση LAN,
- φυσική διεύθυνση
- διεύθυνση MAC.

Η διεύθυνση MAC **έχει μήκος 6 byte** τα οποία εκφράζονται σε 16δικό συμβολισμό. Η διεύθυνση MAC θεωρείται **ξεχωριστή για κάθε συσκευή** και πως δεν μπορεί να αλλάξει (μπορεί πλέον με λογισμικό). Δηλαδή, ένα laptop με μια διεπαφή Ethernet, όπου και να  βρίσκεται, έχει 1 MAC.

## Πρωτόκολλο Αναγωγής ARP

Με την ύπαρξη διευθύνσεων IP και ζεύξης, υπάρχει η ανάγκη **μετάφρασης μεταξύ τους**. Αυτό γίνεται μέσω του **πρωτοκόλλου αναγωγής διευθύνσεων (Address resolution protocol, ARP)**.  
Σε ένα δίκτυο, μια μονάδα ARP στον κόμβο αποστολής εκλαμβάνει οποιαδήποτε διεύθυνση ΙΡ του ίδιου LAN ως είσοδο και επιστρέφει την αντίστοιχη διεύθυνση MAC. Βλέπουμε ότι μοιάζει με το DNS, αλλά

|                             DNS                             |                          ARP                          |
| :---------------------------------------------------------: | :---------------------------------------------------: |
| Ανάγει ονόματα υπολογιστών για υπολογιστές σε όλο τον κόσμο | Ανάγει διευθύνσεις ΙΡ σε υπολογιστές ίδιου υποδικτύου |

Κάθε υπολογιστής/Δρομολογητής έχει και έναν **πίνακα ARP**, για αντιστοιχίσεις MAC <-> IP. Κάθε αντιστοίχισης έχει επίσης και μια διάρκεια ζωής TTL. Ένας πίνακας, **δεν έχει απαραίτητα κάθε διεύθυνση όλων των υπολογιστών/δρομολογητών υποδικτύου**.

Πως λοιπόν ένας υπολογιστής βρίσκει τη διεύθυνση ενός υπολογιστή που δεν έχει στον πίνακα του;  

Ο αποστολέας δημιουργεί ένα ειδικό πακέτο με όνομα **πακέτο ARP (ARP packet)**. Αυτό το πακέτο περιλαμβάνει αρκετά πεδία, όπως διευθύνσεις αποστολής/λήψης IP και mAC. Και τα 2 **πακέτα ARP-ερωτήματος και απόκρισης- έχουν την ίδια μορφή**. Ο σκοπός του πακέτου ΑΡΠ ερωτήματος είανι να κάνει ερώτημα **σε όλους** τους άλλους υπολογιστές στο LAN για να **βρει τη διεύθυνση MAC που αντιστοιχεί σε μια διεύθυνση IP**.  
Η μονάδα ARP που όντως έχει την αντιστοιχία, στέλνει πίσω στον υπολογιστή ερωτήματος ένα **πακέτο ΑΡΠ απόκρισης με την επιθυμητή αντιστοίχιση**.

Το **μήνυμα ΑΡΠ ερωτήματος** στέλνεται μέσα σε ένα **πλαίσιο εκπομπής** ενώ  
το μήνυμα ΑΡΠ **απόκρισης στέλνεται μέσα σε ένα κανονικό πλαίσιο**.

Το ARP είναι plug-and-play, δηλαδή ο πίνακας δημιουργείται αυτόματα.

Το ARP επίσης βρίσκεται στα όρια μεταξύ επιπέδου ζεύξης & δικτύου.

> <a href="https://www.youtube.com/watch?v=IZ6SmPdxhIE">βίντεο ARP εκτός υποδικτύου</a>