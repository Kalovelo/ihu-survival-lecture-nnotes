# Εισαγωγή και  Υπηρεσίες Επιπέδου Μεταφοράς

## Πρωτόκολλο Επιπέδου Μεταφοράς

- Παρέχει λογική επικοινωνία μεταξύ διεργασιών που εκτελούνται σε διαφορετικούς υπολογιστές, σαν να ήταν απευθείας συνδεδεμένοι μεταξύ τους.
- Στην αποστολή
  - **Μετατρέπει** τα μηνύματα από μια διεργασία εφαρμογής αποστολής σε πακέτα επιπέδου μεταφοράς, γνωστά ως **τμήματα (segments)**
    - **Διαιρεί** το μήνυμα σε κομμάτια
    - Προσθέτει μια **κεφαλίδα** επιπέδου μεταφοράς
  - Έπειτα περνάει στο επίπεδο δικτύου όπου **ενθυλακώνεται** σε ένα πακέτο επιπέδου δικτύου (δεδομενόγραμμα)
  - Πασάρεται στον προορισμό.
- Στην λήψη
  - Το **επίπεδο δικτύου** εξάγει το τμήμα επιπέδου μεταφοράς από το δεδομενόγραμα και το δίνει προς τα πάνω, στο **επίπεδο μεταφοράς**
  - Το επίπεδο μεταφοράς επεξεργάζεται, και κάνει διαθέσιμα τα δεδομένα στο επίπεδο εφαρμογής.

|                        Επίπεδο Μεταφοράς                        |                        Επίπεδο Δικτύου                         |
| :-------------------------------------------------------------: | :------------------------------------------------------------: |
|                Λογική επικοινωνία **Διεργασιών**                |               Λογική επικοινωνία **Υπολογιστών**               |
| Κάτω από το επίπεδο Εφαρμογής <br/> Πάνω από το επίπεδο Δικτύου | Κάτω από το επίπεδο Μεταφοράς <br/> Πάνω από το επίπεδο Ζεύξης |

## Λίγα λόγια για το IP

- Παρέχει λογική επικοινωνία μεταξύ υπολογιστών
- Παίζει στο επίπεδο Δικτύου
- Είναι μια υπηρεσία βέλτιστης προσπάθειας 
  1. Δεν εγγυάται παράδοση τμήματος
  2. Δεν εγγυάται σωστή σειρά τμημάτων
  3. Δεν εγγυάται ακεραιότητα
- Μια αναξιόπιστη υπηρεσία.

## Υπηρεσίες UDP και TCP

Τα 2 πρωτόκολλα επεκτείνουν το IP προσφέροντας επικοινωνία μεταξύ διεργασίων 2 υπολογιστών, η οποία λέγεται **Πολύπλεξη** και **Αποπολύπλεξη** **επιπέδου μεταφοράς**.

Τα 2 πρωτόκολλα προσφέρουν επίσης έλεγχο σφαλμάτων στην κεφαλίδα τους.

Δυστυχώς, το UDP προσφέρει μόνο αυτές τις 2 υπηρεσίες.

Αντίθετα, το TCP προσφέρει επίσης
- Αξιόπιστη μεταφορά δεδομένων
  - Έλεγχο ροής
  - Αριθμούς ακολουθίας, επιβεβαίωσης και χρονομετρητές
  - Παράδοση με σωστή σειρά 
- Έλεγχο Συμφόρησης
  - Προσπαθεί να δώσει σε κάθε σύνδεση που διασχίζει μια ζεύξη δικτύου, ίσο εύρος ζώνης αυτής της ζεύξης